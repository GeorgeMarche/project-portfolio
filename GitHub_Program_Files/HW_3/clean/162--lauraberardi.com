b'\n\n\n\n\n\n\n\n\n\nLaura Berardi | La vita \xc3\xa8 un uragano di emozioni\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nLaura Berardi\nLa vita \xc3\xa8 un uragano di emozioni\n\n\n\n\n\nCerca\n\n\n\n\nMenu principale\nVai al contenuto principale\nVai al contenuto secondario\nHome\nAbout me\nIo penso\nPoesie\nContatti\n \n\n\n\n\n\nNavigazione articolo\n Articoli pi\xc3\xb9 vecchi\n\n\n\n\nIl mondo \xc3\xa8\xa0cos\xc3\xac\n\nPosted on 12 ottobre 2020  by  Laura Berardi \n\n9 \n\n\nQuante parole, quante lamentele, quanti problemi nati nella mente dell\xe2\x80\x99essere umano per nascondere i veri drammi della vita. In questo periodo ascolto quotidianamente ogni genere di critica verso qualunque cosa e nei confronti di chiunque. Tutti a giudicare le azioni degli altri e mai nessuno che si faccia qualche domanda in pi\xc3\xb9 su se stesso, forse per paura di guardarsi allo specchio e mettersi in discussione. Per carit\xc3\xa0, \xc3\xa8 sacrosanto poter esprimere la propria opinione in piena libert\xc3\xa0, ma credo che negli ultimi tempi abbia dilagato una confusione generale che non ha fatto altro che peggiorare una situazione gi\xc3\xa0 di per s\xc3\xa9 critica. Ho gi\xc3\xa0 detto in altri articoli come la penso sulla prevenzione sanitaria e non sto qui a ripeterlo. Ma sicuramente una cosa che ho capito in questi mesi \xc3\xa8 che l\xe2\x80\x99essere umano \xc3\xa8 la creatura che meno si adatta ai cambiamenti. La maggior parte delle persone pensa soltanto al benessere proprio ed \xc3\xa8 sempre pronta allattacco. Giudica senza conoscere, senza pensare minimamente alla salvaguardia degli altri, a come sono costretti a vivere alcuni, quelli che davvero non hanno libert\xc3\xa0 di scelta e sono condannati ad un\xe2\x80\x99esistenza priva di emozioni, anche la pi\xc3\xb9 semplice.I cambiamenti spaventano un po\xe2\x80\x99 tutti, questo \xc3\xa8 vero. Eppure basterebbe un po\xe2\x80\x99 di buona volont\xc3\xa0 per comprenderli fino in fondo. Alcuni peggiorano la nostra quotidianit\xc3\xa0, altri addirittura la migliorano, regalandoci esperienze e sensazioni che non avremmo mai pensato di provare. Ma ho capito anche che il mondo trover\xc3\xa0 sempre una ragione per lamentarsi e criticare l\xe2\x80\x99operato altrui. E, nonostante a volte sia impossibile non reagire e non provare un\xe2\x80\x99immensa angoscia, l\xe2\x80\x99unica arma per difendersi \xc3\xa8 l\xe2\x80\x99indifferenza. Prima mi sorprendevo di tanta superficialit\xc3\xa0. Mi logoravo (e ammetto che ancora mi logoro, troppo spesso purtroppo) per cercare di capire cosa spinge certe persone a giudicare tutto e tutti. Sto imparando lentamente a non ascoltarli pi\xc3\xb9, perch\xc3\xa9 non vale la pena perdere tempo con chi parla sempre a sproposito. E sopravvivo nel mio piccolo mondo, colmo di amore per la Natura, per i libri, per la scrittura, protetto e custodito dalla costante forza dell\xe2\x80\x99immaginazione. Perch\xc3\xa9 \xc3\xa8 quest\xe2\x80\x99ultima la mia pi\xc3\xb9 grande fonte di vita.\n\nCondividi:TwitterFacebookMi piace:Mi piace Caricamento... \n\n\nPubblicato in Io penso... \n | \n\nContrassegnato benessere, cambiamenti, cambiare, condizione, confusione, Coronavirus, critiche, egoismo, emozioni, esistenza, esperienza, giudizio, immaginazione, indifferenza, lamentele, lettura, libert\xc3\xa0, libri, menefreghismo, pandemia, parole, paura, pensieri, pregiudizio, problemi, riflessioni, scelta, scrittura, sensazioni, sopravvivere, specchio, superficialit\xc3\xa0, virus, vita \n | \n9 Risposte\n\n\n\n\nViva\n\nPosted on 29 settembre 2020  by  Laura Berardi \n\n9 \n\n\nEmozioni improbabilie vivideche muoionoancor primadi sbocciare,sensazioni terrenee fisicheche lascianosenza fiatoanchel\xe2\x80\x99essere viventepi\xc3\xb9 intrepidodel mondo,paure terrorizzanticapaci di fermareistantaneamentei battiti di un cuorecoraggioso.Notte mia,non abbandonarmi mai,ch\xc3\xa9 le inverosimilipassioni,gli spaventosi incubie i meravigliosi sognimi donanopura vita,l\xe2\x80\x99unica cheriesco a viverefino all\xe2\x80\x99ultimoprofondo respiro.\nLaura Berardi, 29 settembre 2020\nCondividi:TwitterFacebookMi piace:Mi piace Caricamento... \n\n\nPubblicato in Poesie \n | \n\nContrassegnato angoscia, battiti, componimenti, componimento, coraggio, cuore, emozioni, esistenza, incubi, incubo, Laura Berardi, LauraBerardi, malinconia, morte, notte, passione, passioni, paura, paure, poesia, Poesie, profondo, respiro, sensazioni, Sogni, sogno, solitudine, vita, viva, vivere \n | \n9 Risposte\n\n\n\n\nDiamante\n\nPosted on 15 settembre 2020  by  Laura Berardi \n\n3 \n\n\nIn ogni istante,in ogni momento,sembriamoalla ricercadi qualcosadi magico,della pietrapi\xc3\xb9 brillante,nascostain una fittae buiagrotta,colma di paure,ma ricca di desideriche scalpitano,che pulsanodi una vita appagata.Eppurepi\xc3\xb9 la cerchiamo,pi\xc3\xb9 non la troviamo,pi\xc3\xb9 cresce in noiunimmensainsoddisfazione,a volte giustificatada ostacoliinsormontabili,altre voltealimentata dal nullach\xc3\xa9 non ci accorgiamoche probabilmenteil diamantepi\xc3\xb9 prezioso\xc3\xa8 propriodentro di noi.\nLaura Berardi, 15 settembre 2020\nCondividi:TwitterFacebookMi piace:Mi piace Caricamento... \n\n\nPubblicato in Poesie \n | \n\nContrassegnato attimo, brevit\xc3\xa0, brillante, buio, componimenti, componimento, desiderio, Diamante, dolore, esistenza, insoddisfazione, Laura Berardi, LauraBerardi, life, magia, malinconia, momenti, nulla, ostacoli, paura, pensieri, pietra, poesia, Poesie, prezioso, ricerca, riflessioni, sofferenza, vita, voglia \n | \n3 Risposte\n\n\n\n\nWilly\n\nPosted on 9 settembre 2020  by  Laura Berardi \n\n8 \n\n\n\nVenti minuti. Questo \xc3\xa8 il tempo dellinterminabile agonia che ha dovuto patire Willy Monteiro Duarte, un ragazzo di soli 21 anni, per aver cercato di sedare una rissa e di difendere il suo amico da coloro che lo stavano picchiando. Nella notte tra il 5 e il 6 settembre, a Colleferro, Willy \xc3\xa8 stato circondato da quattro o cinque persone e pestato con una violenza brutale che non conosce limiti, che va oltre l\xe2\x80\x99inimmaginabile, fino all\xe2\x80\x99ultimo colpo che gli \xc3\xa8 stato fatale.Non c\xe2\x80\x99\xc3\xa8 stato nulla da fare per Willy, un giovane che voleva fare il cuoco e che sognava di giocare nella Roma, di cui era un grandissimo tifoso. Un ragazzo che voleva semplicemente vivere la sua vita. Un ragazzo che ha avuto la sfortuna di imbattersi in esseri che fanno della violenza una ragione di vivere.Ed \xc3\xa8 proprio questo che ha ucciso Willy. L\xe2\x80\x99intolleranza verso laltro, la macabra voglia di supremazia e di dominio, il desiderio di essere a capo di un mondo senza scrupoli, utilizzando ogni strumento, anche i social network. L\xe2\x80\x99odio verso chi, secondo la loro orrida visione, \xc3\xa8 pi\xc3\xb9 \xe2\x80\x9ddebole\xe2\x80\x9d.Qui la politica non centra nulla. Si tratta soltanto di umanit\xc3\xa0. Ed \xc3\xa8 enormemente disumano dividere la societ\xc3\xa0 in mere e squallide categorie. Non esistono esseri umani deboli o forti. Esistono unicamente le persone. Siamo tutti delle persone che cercano di vivere la loro vita come meglio possono, sempre nel rispetto degli altri. S\xc3\xac, perch\xc3\xa9 \xc3\xa8 proprio il rispetto la base su cui poggia il mondo. Se viene a mancare, ogni equilibrio si spezza e tutto si stravolge. Nel peggiore dei modi, in questo caso.Chiunque sia stato l\xe2\x80\x99autore di questo abominevole orrore, deve pagare. Perch\xc3\xa9 questi deplorevoli casi non si ripetano pi\xc3\xb9. Perch\xc3\xa9 non si pu\xc3\xb2 vivere in un mondo popolato da individui che creano distruzione e odio intorno a loro. Perch\xc3\xa9 la vita di Willy \xc3\xa8 stata spezzata da uninfinita mole di cattiveria e malvagit\xc3\xa0. Nulla lo riporter\xc3\xa0 indietro, ma lui e la sua famiglia meritano giustizia. Ora pi\xc3\xb9 che mai.\nCondividi:TwitterFacebookMi piace:Mi piace Caricamento... \n\n\nPubblicato in Io penso... \n | \n\nContrassegnato aggressione, attualit\xc3\xa0, brutalit\xc3\xa0, bullismo, cattiveria, cronaca, discriminazione, dominio, fratellanza, giovani, giovent\xc3\xb9, giustizia, intolleranza, malvagit\xc3\xa0, mondo, morte, odio, pensieri, razzismo, riflessioni, rispetto, Roma, societ\xc3\xa0, tortura, uguaglianza, umanit\xc3\xa0, violenza, vita, willy \n | \n8 Risposte\n\n\n\n\nMenefreghismo o ignoranza?\n\nPosted on 5 settembre 2020  by  Laura Berardi \n\n10 \n\n\nMai come quest\xe2\x80\x99anno ho visto emergere la vera natura dellessere umano. Egoista, superficiale, ma soprattutto incurante degli altri. Per carit\xc3\xa0, fortunatamente esistono le eccezioni e non sono tutti cos\xc3\xac, altrimenti il mondo sarebbe un agglomerato di gente dedita soltanto a seguire le mode del momento e a tuffarsi nel consumismo pi\xc3\xb9 sfrenato. Ognuno \xc3\xa8 libero di fare quello che vuole, questo \xc3\xa8 sacrosanto, ma pensavo che la pandemia avesse fatto riflettere su molti aspetti dell\xe2\x80\x99esistenza e avesse fatto capire quali sono i veri valori di una vita \xe2\x80\x9cnormale\xe2\x80\x9d, invece ho visto la maggior parte delle persone lamentarsi per qualsiasi decisione prendesse il governo e trovare sempre un pretesto per criticare tutto e tutti. \xc3\x88 vero, c\xe2\x80\x99\xc3\xa8 sempre da migliorare. Ma quest\xe2\x80\x99estate si sono raggiunti livelli estremi. Molti si lamentano, pochissimi fanno qualcosa. Qualche settimana fa c\xe2\x80\x99\xc3\xa8 stata la chiusura delle discoteche e ho potuto costatare che per alcuni \xc3\xa8 una questione di vita e di morte, come se la loro esistenza dipendesse da un semplice locale, senza considerare che molte persone non hanno mai avuto la libert\xc3\xa0 di andarci nemmeno da giovanissimi.Economia a parte, penso che i contagi non sarebbero affatto risaliti se ci fosse stata pi\xc3\xb9 oculatezza e prevenzione. Non \xc3\xa8 molto, se ci pensiamo bene. Basterebbe un po\xe2\x80\x99 di buon senso e attenzione. E meno menefreghismo, perch\xc3\xa9 in una societ\xc3\xa0 il rispetto dell\xe2\x80\x99altro \xc3\xa8 fondamentale.Eppure, di fronte a quest\xe2\x80\x99estate in cui quasi tutti si sono comportati come se il Coronavirus fosse una pura fantasia dei medici, non posso fare a meno di chiedermi se quest\xe2\x80\x99atteggiamento sia dettato non solo dallo stesso menefreghismo, ma anche da una profonda ignoranza. Non culturale, ma nel vero senso del termine, ossia la non considerazione di tutto ci\xc3\xb2 che si svolge intorno a s\xc3\xa9. Quando si \xc3\xa8 adolescenti difficilmente si pensa alle conseguenze delle azioni che si compiono. \xc3\x88 tutto nuovo e si ha soltanto voglia di scoprire il mondo in ogni sua sfumatura. E pi\xc3\xb9 si hanno regole, pi\xc3\xb9 si ha il desiderio di trasgredirle. Ma in questo caso non si tratta di regole. Si tratta di semplice prevenzione, che anche un bambino piccolo capirebbe, eppure si preferisce quasi sempre dare la colpa agli altri del proprio comportamento irrispettoso, spogliandosi totalmente di ogni responsabilit\xc3\xa0.Insomma, un misto di superficialit\xc3\xa0, menefreghismo e ignoranza. Un mix che pu\xc3\xb2 essere letale per il mondo. Ma in pochi lo capiscono, purtroppo.\nCondividi:TwitterFacebookMi piace:Mi piace Caricamento... \n\n\nPubblicato in Io penso... \n | \n\nContrassegnato adolescenza, attualit\xc3\xa0, consapevolezza, contagi, Coronavirus, cronaca, egoismo, esistenza, giovani, giovent\xc3\xb9, governo, ignoranza, inadeguatezza, libert\xc3\xa0, menefreghismo, morte, movida, natura, normalit\xc3\xa0, pandemia, pensieri, periodo, previdenza, responsabilit\xc3\xa0, riflessioni, rispetto, superficialit\xc3\xa0, umanit\xc3\xa0, virus, vita \n | \n10 Risposte\n\n\n\n\nLentamente\n\nPosted on 20 agosto 2020  by  Laura Berardi \n\n4 \n\n\nLentamentela speranzamuoredisidratatae annientatadalle atroci malvagit\xc3\xa0e dallimmensomenefreghismoche sovrastaquesto mondo,come un velodi puro egoismoche devastae colora il cielodi nero,rendendo buioogni elemento,anche il pi\xc3\xb9 luminoso.Quel velo chediventa sempre pi\xc3\xb9ingombrante,fino a coprirel\xe2\x80\x99ultimo raggiodi sole.E soltanto guardandoquello spicchiosplendente rimpicciolirsie scomparire nel nulla,molti umani,ormai avvoltinelle tenebre,si accorgerannodi quantoquella lucefosse essenziale,come acquaper un fiore appassito,e di quanto tempohanno sprecatolamentandosidi banali futilit\xc3\xa0,e forsesaranno consapevolidella preziosit\xc3\xa0di ogni attimo,di ogni istante,di una vita intera.\nLaura Berardi, 20 agosto 2020\nCondividi:TwitterFacebookMi piace:Mi piace Caricamento... \n\n\nPubblicato in Poesie \n | \n\nContrassegnato acqua, attimi, attimo, brutalit\xc3\xa0, buio, cattiveria, cielo, componimenti, componimento, egoismo, esistenza, fiore, fugacit\xc3\xa0, futilit\xc3\xa0, istante, istanti, Laura Berardi, LauraBerardi, Lentamente, luce, malvagit\xc3\xa0, menefreghismo, mondo, morte, nero, pensieri, Poesie, preziosit\xc3\xa0, raggio, riflessioni, societ\xc3\xa0, sole, speranza, tempo, tenebre, umanit\xc3\xa0, vita \n | \n4 Risposte\n\n\n\n\nSquilibrio\n\nPosted on 13 agosto 2020  by  Laura Berardi \n\n15 \n\n\nSpesso mi domando perch\xc3\xa9 la vita sia cos\xc3\xac buona con alcuni e spietata con altri. \xc3\x88 un quesito che mi perseguita da sempre, forse per le circostanze in cui sono costretta a vivere, per tutti i frammenti di puzzle che mi mancheranno sempre. Forse pi\xc3\xb9 per semplice constatazione.A volte mi ci incaponisco, fino a non trovare alcuna risposta soddisfacente. Perch\xc3\xa9 la verit\xc3\xa0 \xc3\xa8 che non c\xe2\x80\x99\xc3\xa8 nulla che possa spiegare alcuni eventi della vita. Accadono e basta. E questo vale sia per le cose belle sia per quelle meno belle, soltanto che quasi sempre ci si sofferma sulle brutte esperienze, per il semplice motivo che lasciano una scia di dolore che non se ne va facilmente. Ed \xc3\xa8 cos\xc3\xac per tutti. Alcuni di pi\xc3\xb9, altri di meno. Penso che la vita metta a dura prova proprio per imparare. Se non ci fossero gli eventi negativi, si avrebbero meno occasioni per imparare dagli errori o da esperienze traumatiche.Il problema nasce quando non c\xe2\x80\x99\xc3\xa8 equilibrio tra eventi positivi e negativi. Quando si vivono situazioni senza via d\xe2\x80\x99uscita, senza alcuna possibilit\xc3\xa0 di fuggire. Quando capita di imbattersi in una circostanza troppo ingombrante e troppo forte da tollerare. C\xe2\x80\x99\xc3\xa8 chi ci riesce benissimo, chi no. Ma non perch\xc3\xa9 non sia forte o si lasci sopraffare dalla vigliaccheria. Semplicemente non ce la fa. Per quanto si sforzi, non \xc3\xa8 in grado di superare con leggerezza certe cose. Non \xc3\xa8 capace di vivere in una societ\xc3\xa0 che quasi sempre impone di seguire le mode e in cui la ricerca della perfezione costituisce l\xe2\x80\x99obiettivo principale. Si sente inadeguato pensando alle immense disuguaglianze economiche e sociali che ci sono. Ma soprattutto non riesce a capire come mai certi eventi stravolgono la vita di alcuni, mentre ignora totalmente quella di altri. \xc3\x88 e rester\xc3\xa0 sempre il mistero occulto dell\xe2\x80\x99esistenza, che nessun filosofo potr\xc3\xa0 mai risolvere.Tutti sostengono che dovremmo prenderci la vita cos\xc3\xac come viene, senza guardare gli altri. \xc3\x88 assolutamente vero e insindacabile. Ma \xc3\xa8 altrettanto vero che a volte la vita pu\xc3\xb2 essere cos\xc3\xac spietata da non avere nemmeno la possibilit\xc3\xa0 di reagire e di esprimersi al meglio, di fare ci\xc3\xb2 che si desidera, anche la cosa pi\xc3\xb9 semplice. Ed \xc3\xa8 questa la cattiveria pi\xc3\xb9 grande che una vita possa compiere: annientare la libert\xc3\xa0 di scelta e chiudere in una gabbia i desideri e i sogni di qualcuno, senza che questi possa avere il diritto di replicare o di fare qualcosa che lo renda felice, perch\xc3\xa9 impossibilitato dalle circostanze avverse che la vita gli ha riservato.\nCondividi:TwitterFacebookMi piace:Mi piace Caricamento... \n\n\nPubblicato in Io penso... \n | \n\nContrassegnato angoscia, cattiveria, circostanze, coraggio, desiderio, disuguaglianza, dolore, equilibrio, esistenza, esperienza, eventi, forza, inadeguatezza, ingiustizia, libert\xc3\xa0, malinconia, mistero, mondo, pensieri, possibilit\xc3\xa0, riflessioni, scelta, situazione, societ\xc3\xa0, sofferenza, Sogni, spietato, squilibrio, verit\xc3\xa0, vita \n | \n15 Risposte\n\n\n\n\nCuriosit\xc3\xa0\n\nPosted on 27 luglio 2020  by  Laura Berardi \n\n5 \n\n\n\xe2\x80\xaaSe tutto\xe2\x80\xac\xe2\x80\xaasi osservasse\xe2\x80\xac\xe2\x80\xaacon gli occhi\xe2\x80\xac\xe2\x80\xaadi un fanciullo curioso,\xe2\x80\xaail mondo sarebbe\xe2\x80\xac\xe2\x80\xaaun raggio di felicit\xc3\xa0\xe2\x80\xac\xe2\x80\xaain un universo\xe2\x80\xac\xe2\x80\xaad\xe2\x80\x99amore\xe2\x80\xac\xe2\x80\xaae dolce speranza\xe2\x80\xac\xe2\x80\xaacapacedi alimentare\xe2\x80\xac\xe2\x80\xaaanche un\xe2\x80\x99esistenza\xe2\x80\xac\xe2\x80\xaapoveradi emozioni\xe2\x80\xac,trafittadal dolore\xe2\x80\xac\xe2\x80\xaapi\xc3\xb9 spietatoe dalla pi\xc3\xb9 brutalesofferenza.Eppurela natura umanapreferisce cresce\xe2\x80\xacre\xe2\x80\xaalasciandosi alle spalle\xe2\x80\xac\xe2\x80\xaai ricordi\xe2\x80\xac\xe2\x80\xaadi quellinfinitacuriosit\xc3\xa0,\xe2\x80\xac\xe2\x80\xaainvece di nutrirla\xe2\x80\xac\xe2\x80\xaagiorno\xe2\x80\xac\xe2\x80\xaadopo giorno,\xe2\x80\xac\xe2\x80\xaaconservando\xe2\x80\xac\xe2\x80\xaala purezza\xe2\x80\xac\xe2\x80\xaadellanimo \xe2\x80\xac\xe2\x80\xaadi un bimbo\xe2\x80\xac\xe2\x80\xaaalla scoperta\xe2\x80\xac\xe2\x80\xaadi semplici\xe2\x80\xac\xe2\x80\xaameraviglie\xe2\x80\xac\xe2\x80\xaache riempiono\xe2\x80\xac\xe2\x80\xaail suo cuore\xe2\x80\xac\xe2\x80\xaadi autentica gioia.\xe2\x80\xac\nLaura Berardi, 27 luglio 2020\nCondividi:TwitterFacebookMi piace:Mi piace Caricamento... \n\n\nPubblicato in Poesie \n | \n\nContrassegnato amore, animo, bimbo, brutalit\xc3\xa0, componimenti, componimento, cuore, curiosit\xc3\xa0, dolore, emozioni, esistenza, fanciullezza, felicit\xc3\xa0, gioia, giorno, infanzia, Laura Berardi, LauraBerardi, meraviglia, meraviglie, mondo, natura, occhi, pensieri, poesia, Poesie, purezza, raggio, ricordi, riflessioni, societ\xc3\xa0, sofferenza, speranza, spietato, universo, uomo, vita \n | \n5 Risposte\n\n\n\n\nQuestione di personalit\xc3\xa0\n\nPosted on 21 luglio 2020  by  Laura Berardi \n\n16 \n\n\nSpesso mi sento dire che le persone non gradiscono la mia compagnia a causa del mio pessimo carattere e non per le circostanze avverse. Sicuramente \xc3\xa8 cos\xc3\xac, lo so bene. Conosco la mia personalit\xc3\xa0 e confesso che la maggior parte delle volte non la tollero nemmeno io. Vi domanderete, come si fa a far fatica a stare con se stessi? Eppure \xc3\xa8 cos\xc3\xac, che lo lo voglia o no.\xc3\x88 terribilmente complicato vivere in questo mondo per persone come me, che non si sentono mai a loro agio, neanche con chi li accetta cos\xc3\xac com\xe2\x80\x99\xc3\xa8, con pregi e difetti. So che la vita \xc3\xa8 un dono meraviglioso della natura, ma io non sono mai stata capace di apprezzarlo. E a volte la malinconia cresce fino a soffocarmi. Soprattutto in questo periodo, in cui tutti sembrano divertirsi e lasciarsi ogni problema alle spalle. Per via delle mie particolari condizioni, io non ho mai vissuto le gioie dell\xe2\x80\x99estate, nemmeno da piccola. \xc3\x88 per questo che adesso mi sembra tutto molto pi\xc3\xb9 difficile del solito. Ed \xc3\xa8 per questo che l\xe2\x80\x99angoscia raddoppia e mi devasta come se fossi costantemente investita da un mezzo pesante. Ma la cosa buffa \xc3\xa8 che ci\xc3\xb2 che mi tormenta non \xc3\xa8 tanto quello che non posso fare, perch\xc3\xa9 ormai credo di averci fatto il callo. Almeno quasi sempre. Vedere davanti ai miei occhi certe situazioni che io non vivr\xc3\xb2 mai mi fa ancora male, devo ammetterlo. A volte \xc3\xa8 un\xe2\x80\x99agonia vera e propria.Quello che mi tortura di pi\xc3\xb9 \xc3\xa8 l\xe2\x80\x99impossibilit\xc3\xa0 di scegliere. Durante il lockdown tutti sembravano impazziti perch\xc3\xa9 non avevano la libert\xc3\xa0 di poter uscire e fare tutto ci\xc3\xb2 che normalmente fanno. Ci sono certe persone che non avranno mai questa libert\xc3\xa0, quarantena o no, tra cui metto anche me stessa. Per me non \xc3\xa8 cambiato nulla e non ho sentito alcuna forzatura nel chiudermi dentro casa, perch\xc3\xa9 praticamente \xc3\xa8 la mia vita da sempre, pi\xc3\xb9 per il mio carattere che per le circostanze. Sono sicura che al mio posto la maggioranza delle persone farebbe molte pi\xc3\xb9 cose e si butterebbe di pi\xc3\xb9 nelle situazioni, anche quelle che sembrano impossibili da attuare. Non avrebbero per niente paura. Anzi, sfiderebbero ogni timore fino a vederlo stramazzato al suolo e se potessero gli darebbero anche il colpo di grazia. Effettivamente \xc3\xa8 cos\xc3\xac che dovrebbe essere. Sempre e comunque. Non bisognerebbe mai fuggire dalle avversit\xc3\xa0, ma cercare di sconfiggerle giorno per giorno, anche se si parte da una condizione svantaggiata. Ecco, io so per certo che non sar\xc3\xb2 mai cos\xc3\xac coraggiosa. La paura mi accompagner\xc3\xa0 ogni giorno e ogni minuto della mia vita. Sicuramente posso migliorare, ma difficilmente la mia natura vigliacca cambier\xc3\xa0. La mia personalit\xc3\xa0 \xc3\xa8 questa ed emerge sempre, nonostante gli infiniti sforzi effettuati per modificarla.Eppure l\xe2\x80\x99impossibilit\xc3\xa0 di scelta continua a torturare il mio animo, come se non fossi per niente abituata e avessi condotto unesistenza normale fino a ieri. Dovrei essermi adeguata ad alcune cose. La verit\xc3\xa0 \xc3\xa8 che non mi adeguer\xc3\xb2 mai, perch\xc3\xa9, per quanto mi convinca di essermi adattata, evidentemente non ci si abitua mai a certe circostanze e a certi eventi devastanti della vita.\nCondividi:TwitterFacebookMi piace:Mi piace Caricamento... \n\n\nPubblicato in Io penso... \n | \n\nContrassegnato abitudine, angoscia, cambiamento, cambiare, carattere, circostanze, condizione, conoscenza, coraggio, Coronavirus, dolore, esistenza, estate, gioia, giorno, libert\xc3\xa0, lockdown, malinconia, mondo, normalit\xc3\xa0, paura, pensieri, personalit\xc3\xa0, psicologia, quarantena, riflessioni, scelta, societ\xc3\xa0, sofferenza, tristezza, virus, vita \n | \n16 Risposte\n\n\n\n\nEstate\n\nPosted on 12 luglio 2020  by  Laura Berardi \n\n5 \n\n\n\xe2\x80\xaaCielo sereno\xe2\x80\xac\xe2\x80\xaao nero di nubi,\xe2\x80\xac\xe2\x80\xaapelle nutrita\xe2\x80\xac\xe2\x80\xaadai raggi\xe2\x80\xac\xe2\x80\xaadi un sole\xe2\x80\xac\xe2\x80\xaacaldissimo,\xe2\x80\xac\xe2\x80\xaacapace\xe2\x80\xac\xe2\x80\xaadi inondare\xe2\x80\xac\xe2\x80\xaaalcuni\xe2\x80\xac\xe2\x80\xaadi sorrisi pienidi vita,\xe2\x80\xaadi spensieratezzatotale\xe2\x80\xac\xe2\x80\xaae di immensasperanza,\xe2\x80\xac\xe2\x80\xaaaltri\xe2\x80\xac\xe2\x80\xaadi malinconia,\xe2\x80\xac\xe2\x80\xaadi un cumulo\xe2\x80\xac\xe2\x80\xaadi tristezza\xe2\x80\xac\xe2\x80\xaache cresce\xe2\x80\xac\xe2\x80\xaasempre di pi\xc3\xb9,\xe2\x80\xac\xe2\x80\xaache invade\xe2\x80\xac\xe2\x80\xaacorpi\xe2\x80\xac\xe2\x80\xaagi\xc3\xa0 deboli,\xe2\x80\xac\xe2\x80\xaama rinvigoriti\xe2\x80\xac\xe2\x80\xaasoltanto\xe2\x80\xac\xe2\x80\xaadal pungente\xe2\x80\xac\xe2\x80\xaafreddo\xe2\x80\xac\xe2\x80\xaae dalle infinitecripte segretedelle gioie altrui,celate\xe2\x80\xaadietro le muradi un lungo\xe2\x80\xac\xe2\x80\xaainverno.\nLaura Berardi, 12 luglio 2020\nCondividi:TwitterFacebookMi piace:Mi piace Caricamento... \n\n\nPubblicato in Poesie \n | \n\nContrassegnato angoscia, cielo, componimenti, componimento, dolore, esistenza, estate, freddo, frustrazione, gioia, inverno, Laura Berardi, LauraBerardi, malinconia, mondo, pensieri, poesia, Poesie, riflessioni, sensibilit\xc3\xa0, serenit\xc3\xa0, societ\xc3\xa0, sofferenza, sole, solitudine, sorriso, speranza, tristezza, vita \n | \n5 Risposte\n\n\n\nNavigazione articolo\n Articoli pi\xc3\xb9 vecchi\n\n\n\n\n\nSeguimi su TwitterI miei CinguettiiSeguimi su Instagram\n\n\n\n\n\n\n\n\n\n\nFollow Laura Berardi on WordPress.com\n\nSegui il blog via e-mail\n\nInserisci il tuo indirizzo e-mail per seguire questo blog e ricevere le notifiche per i nuovi articoli via e-mail.\n\n\n\t\t\t\t\t\t\tIndirizzo email:\t\t\t\t\t\t\n \n\n\n\n\n\n\n \n\t                    Segui il blog                    \n\n\n\n\nArticoli recenti\n\n\nIl mondo \xc3\xa8\xa0cos\xc3\xac\n\n\nViva\n\n\nDiamante\n\n\nWilly\n\n\nMenefreghismo o ignoranza?\n\n\n \n\n\n\n\nBlog su WordPress.com.\n\n\n\n\n\n\n\n\n\n\n\n\n\n\n\n\n\n\t\t\t\t\t\tLaura Berardi\t\t\t\t\t\n\n\nBlog su WordPress.com. \n\n\n\n\n\n\n\nPubblica su\n\n\n\nAnnulla\n\n\n\n\n\n\n\n \n\n\n\n\n\n\n\n\n\n\n\n%d blogger hanno fatto clic su Mi Piace per questo: \n\n\n\n\n\n'